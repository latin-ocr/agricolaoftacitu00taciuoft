ει CORNELII ΤΑ CJTJ s

ΙΙ. Legimus, quum Aruleno Rustico Paetus
Thrasea, Herennio Senecioni Priscus Helvidius lau-
dati essent, capitale fuisse, neque in ipsos modo auc-
tores, sed in libros quoque eorum saevitum, delegato
triumviris ministerio, ut monumenta clarissimorum
ingeniorum in comitio ac foro urerentur. Scilicet illo
igne vocem populi Romani et libertatem senatus et
conscientiam generis humani aboleri arbitrabantur,
expulsis insuper sapientiae professoribus atque omni
bona arte in exilium acta, ne quid usquam honestum
occurreret. Dedimus profecto grande patientiae docu-
mentum 3 et sicut vetus aetas vidit, quid ultimum in
libertate esset, ita nos, quid in servitute, adempto per
inquisitiones etiam loquendi audiendique commercio.
Memoriam quoque ipsam cum voce perdidissemus si
tam in nostra potestate esset oblivisci quam tacere.

III. Nunc demum redit animus 3 et quamquam
primo statim beatissimi seculi ortu Nerva Caesar res
olim dissociabiles miscuerit, principatum ac liberta-
tem, augeatque quotidie felicitatem temporum Nerva
Traianus, nec spem modo ac votum Securitas publica,
sed ipsius voti fiduciam ac robur assumpserit, natura]
tamen >infirmitatis humanae *tardiora sunt remedia
quam mala 3 et ut corpora nostra lente augescunt, cito
extinguuntur, sic ingenia studiaque oppresseris facilius
quam revocaveris. Subit quippe etiam ipsius inertiae
dulcedo, et invisa primo desidia postremo amatur.
Quid? si per quindecim annm, grande mortalis aevi
spatium, multi fortuitis casibuls, promptissimus quis-
que saevitia principis interciderunt, pauci, et, uti
dixerim, non modo aliorum, sed etiam nostri snper-
stites sumus, exemptis c media-vita tot annis, quibus
iuvenes ad senectutem, senes prope ad ipsos exactae

